34 P. VERGJLJ MARONJS

A virgo infelix, quae te dementia cepit!
Proetides implerunt falsis mugitibus agros,

At non tam turpes pecudum tamen ulla secuta
Concubitus, quamvis collo timuisset aratrum, 50
Et saepe in levi quaesisset cornua fronte.

A virgo infelix, tu nunc in montibus erras:

Ille latus niveum molli fultus hyacintho

Ilice sub nigra pallentes ruminat herbas,

Aut aliquam m magno sequitur grege. ‘Claudite, Nymphae
‘Dictaeae Nymphae, nemorum iarn claudite saltus, 56
‘Si qua forte ferant oculis sese obvia nostris

‘Errabunda bovis vestigia; forsitan illum

‘Aut herba captum viridi aut armenta secutum
‘Perducant aliquae stabula ad Gortynia vaccae.’ 60
Turn canit Hesperidum miratam mala puellam 3

Tum Phaethontiadas musco circumdat amarae

Corticis, atque solo proceras erigit alnos.

Tum canit, errantem Permessi ad flumina Gallum

Aonas in montes ut duxerit una sororum, 65
thue viro Phoebi chorus assurrexerit omnis,

Ut Linus haec illi divino carmine pastor

Floribus atque apio crines ornatus amaro

Dixerit: ‘Hos tibi dant calamos, en accipe, Musae,
‘Ascraeo quos ante seni, quibus ille solebat 70
‘Cantando rigidas deducere montibus ornos.

‘ His tibi Grynei nemoris dicatur origo,

‘Ne quis sit lucus, quo se plus iactet Apollo.'

Quid loquar, aut Scyllam Nisi, quam fama secuta est
Candida succinctam latrantibus inguina monstris 75
Dulichias vexasse rates et gurgite in alto

A! timidos nautas canibus lacerasse marinis:

Aut ut mutatos Terei narraverit artus,

Quas illi Philomela dapes, quae dona pararit,

Quo cursu deserta petiverit, et quibus alte 80
Infelix sua tecta super volitaverit alis?

Omnia, quae Phoebo quondam meditante beatus

Audiit Eurotas iussitque ediscere lauros,

Ille canit (pulsae referunt ad sidera valles),

Cogere donec oves stabulis numerumque referri 85
Iussit et invito processit Vesper Olympo

