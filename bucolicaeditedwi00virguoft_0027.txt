BUCOLJCA. ECL. ll. 23

Ante pererratis amborum finibus exul
Aut Ararim Parthus bibet aut Germania Tigrim,
Quam nostro illius labatur pectore vultus.
M. At nos hinc alii sitientes ibimus Afros, 65
Pars Scythiam et rapidum Cretae veniemus Oaxen
Et penitus toto divisos orbe Britannos
En umquam patrios longo post ternpore fines,
Pauperis et tuguri congestum cespite culmen
Post aliquot mea regna videns mirabor aristas? 70
Impius haec tam culta novalia miles habebit,
Barbarus has segetes: en quo discordia cives
Produxit miseros, his nos consevimus agros!
Insere nunc, Meliboee, piros: pone ordine vites.
Ite meae, felix quondam pecus, ite capellae. 75
Non ego vos posthac viridi proiectus in antro
Dumosa pendere procul de rupe videbo 3
Carmina nulla canam 3 non me pascente, capellae,
Florentem cytisum et salices carpetis amaras.
T. Hic tamen hanc-mecum poteras requiescere noctem 80
Fronde super viridi: sunt nobis mitia poma,
Castaneae molles et pressi copia lactis.
Et iam summa procul villarum culmina fumant,
Maioresque cadunt altis de montibus umbrae.

ECLOGA ΙΙ.

FORMOSUM pastor Corydon ardebat Alexim,

Delicias domin13 nec quid speraret habebar.

Tantum inter densas umbrosa cacumina fagos

Assidue veniebat. lbi haec incondita solus

Montibus et silvis studio iactabat inani: 5
‘O crudelis Alexi, nihil mea carmina curas?

Nil nostri miserere? Mori me denique coges.

Nunc etiarn pecudes umbras et frigora captant,·

Nunc virides etiam occultant spineta lacertos,

Thestylis et rapido fessis messoribus aestu 10

Allia serpullumque herbas contundit olentes.

At mecum raucis, tua dum vestigia lustro,

