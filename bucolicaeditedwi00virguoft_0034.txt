30 P. VERGJLI MARONJS

Terrasque tractusque maris caelumque profundum:
Aspice, venturo laetantur ut omnia saeclo.

O mihi tum longae maneat pars ultima vitae,

Spiritus et quantum sat erit tua dicere facta,

Non me carminibus vincat nec Thracius Orpheus, 55
Nec Linus, huic mater quamvis atque huic pater adsit,
Orphei Calliopea, Lino formosus Apollo.

Pan etiam, Arcadia mecum si iudice certet,

Pan etiam Arcadia dicat se iudice victum.

Incipe, parve puer, risu cognoscere matrem3 60
Matri longa decem tulerunt fastidia menses.

Incipe, parve puer: cui non risere parentes,

Nec deus hunc mensa, dea nec dignata cubili est.

ECLOGA V.

MENALCAS. MOPSUS.

Me. CUR non, Mopse, boni quoniam convenimus ambo,
Tu calamos inflare leves, ego dicere versus,

Hic corylis mixtas inter consedimus ulmos?

Mo. Tu maior 3 tibi me est aequom parere, Menalca,
Sive sub incertas Zephyris montantibus umbras, 5
Sive antro potius succedimus. Aspice, ut antrum
Silvestris raris sparsit labrusca racemis.

Me. Montibus in nostris solus tibi certat Amyntas.

Mo. Quid, si idem certet Phoebum superare canendo?

Me. Incipe, Mopse, prior, si quos aut Phyllidis ignes 10
Aut Alconis habes laudes aut iurgia Codri.

Incipe 3 pascentes servabit Tityrus haedos.

Mo. Immo haec, in viridi nuper quae cortice fagi
Carmina descripsi et modulans alterna notavi,

Experiar. Tu deinde iubeto ut certet Amyntas. 15

Me. Lenta salix quantum pallenti cedit olivae,
Puniceis humilis quantum saliunca rosetis,

Iudicio nostro tantum tibi cedit Amyntas.
Sed tu desine plura, puer3 successimus antro.

Mo. Extinctum Nymphae crudeli funere Daphnim 20

Flebant (vos coryli testes et flumina Nymphis)

